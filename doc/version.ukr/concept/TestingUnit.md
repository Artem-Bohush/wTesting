# Модульне тестування

Модульне тестування (юніт-тестування) - процес в програмуванні, що дозволяє перевірити на коректність окремі модулі вихідного коду програми. 

Модульне тестування — це метод тестування програмного забезпечення, який полягає в окремому тестуванні кожного модуля коду програми. Модулем називають найменшу частину програми, яка може бути протестованою. У процедурному програмуванні модулем вважають окрему функцію або процедуру. В об'єктно-орієнтованому програмуванні — інтерфейс, клас. Модульний тест забезпечує жорсткий «контракт», за яким має працювати тестований код. Як результат, це надає деякі переваги. Модульне тестування допомагає знайти помилки раніше в циклі розробки ПЗ, що робить розробку дешевшою та швидшою. 

Модульні тести, або unit-тести, розробляються в процесі розробки програмістами та, іноді, тестувальниками білої скриньки (white-box testers. 

Переваги виконання модульного тестування:
- Легкий рефакторинг. За рахунок написання тестів до кожної функції і методу, локалізація помилок при рефакторингу значно пришвидшується.
- Спрощене інтеграційне тестування. Можливе використання модульних тестів в інтеграційних. Розробка інтеграційних тестів не є задачею програміста.
- Документування. Модульні тести відображають поточні вимоги до модуля, які можуть бути застарілими в офіційній документації.
- Дизайн. Планування модульних тестів до написання коду дозволяє розробнику продумати повну реалізацію модуля і поставити конкретні вимоги.

### Рекомендації до юніт-тестування:

- Модульні тести повинні плануватися в письмовій формі до написання коду.
- Вимоги до модульних тестів повинні бути формалізовані в стандартах по модульному тестуванню фірми.
Наприклад, кожна функція повинна мати принаймні один тест-кейс з одним конкретним вводом і одним конкретним висновком (очікуваним результатом).

Потрібно підкреслити, що неправильний підхід до ведення модульного тестування ускладнює роботу програмістів, а відсутність вимог до модульного тестування взагалі збільшує вартість багів.

