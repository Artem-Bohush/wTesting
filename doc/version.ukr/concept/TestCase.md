# <code>Тест кейс</code> 

<code>Тест кейс</code> - це одна або декілька <code>тест перевірок</code> поєднаних із супровідним кодом для перевірки функціональності лише одного аспекту об'єкту, що тестується. 

Структура `тест кейсу` полягає в трьох основних аспектах:   
Що треба зробити (Action) - Очікуваний результат (Expected result) - Фактичний результат (Test result).

Безпосередньо сам `тест кейс` може складатися з наступних частин:
- Опис (Description) - відображає мету перевірки;
- Передумова (PreConditions) - список дій, які приводять систему в стан необхідний для основної перевірки, або перевірка стану системи перед виконанням тесту;
- Кроки (Steps) - метод виконання тесту, описаний покроково;
- Очікуваний результат (Expected Result) - передбачена поведінка системи після проходження по крокам;
- Статус кейсу (Status) - вказується відповідно того, чи відповідає фактичний результат очікуваному;
- PostCondition - список дій, що переводить систему в початковий стан (стан до проведення тесту) і є не обов'язковою частиною. 

Спосіб опису `тест кейсів` і їх структура може бути різними. В залежності від задачі тестування, вони можуть мати різні глибини опису необхідних дій і результатів, мати різні структурні складові перевірки. Тим не менше, хороша структурованість і зручність шаблонів `тест кейсів`, може значно скоротити час рутинних заповнень форм і підвищити ефективність тестування в цілому.

Будь-який тест кейс повинен містити мінімально необхідну (і в той же час достатню) кількість інформації. Існує «золота середина» по відношенню до обсягу інформації в тест-кейсах. Якщо тест-кейс містить занадто багато зайвої (другорядної) інформації - це уповільнює процес читання, розуміння і проходження самого тест-кейса. І навпаки, якщо інформації дуже мало - це призводить до непорозумінь, що саме необхідно зробити для того, щоб пройти тест-кейс.
